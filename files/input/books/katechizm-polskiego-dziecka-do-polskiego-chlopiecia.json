{
    "slug": "katechizm-polskiego-dziecka-do-polskiego-chlopiecia",
    "title": "Do polskiego chłopięcia",
    "author": "Władysław Bełza",
    "kind": "Liryka",
    "epoch": "Modernizm",
    "genre": "Wiersz",
    "content": "Władysław Bełza\r\n\r\nKatechizm polskiego dziecka\r\nDo polskiego chłopięcia\r\n\r\n\r\n\r\nNie płacz, nie płacz synku drogi,\r\nŻeś na ziemi swej ubogi!\r\nŻe nie miecz ci ani radło,\r\nLecz tułactwo w doli padło,\r\nŻeś łzy tylko i cierpienia,\r\nOdziedziczył z twego mienia.\r\n\r\nPrzez Bóg żywy, to fałsz, dziecię!\r\nNaprzód wziąłeś na tym świecie\r\nTo, co rodu twego znakiem:\r\nImię zacne, żeś Polakiem.\r\n\r\nA czy wiesz ty, ile cześci,\r\nKrwi i chwały w nim się mieści?\r\nCzy wiesz, jaka to poczciwa\r\nDuma wzrusza twe serduszko,\r\nGdy z usteczek ci się zrywa:\r\nTo Batory! To Kościuszko!\r\n\r\nUrodzajna twoja rola,\r\nZbożem śmieją ci się pola,\r\nLasy twoje echa głuszą,\r\nOwce wełną ci się puszą,\r\nA jesienią na jabłoni,\r\nOwoc się jak szkarłat płoni,\r\nŻe zostaje na przychówek\r\nI na zimę, i przednówek.\r\n\r\nA więc nie płacz, synku drogi,\r\nŻeś na ziemi swej ubogi;\r\nBo z twych łanów, w dawne lata\r\nTyś spichlerzem był pół świata,\r\nDzieląc wszystkich pod swym niebem\r\nRówno sercem jak i chlebem.\r\n\r\nSól z Wieliczki brałeś hojnie,\r\nZłoto w dani lub na wojnie,\r\nA na pługi i do zbroi,\r\nSzło żelazo z ziemi twojéj,\r\nI starczyło z twojej gleby,\r\nI na zbytek, i potrzeby.\r\n\r\nWięc pogodnym patrz mi licem,\r\nBoś ty skarbów tych dziedzicem!\r\nI rąk nie łam z próżną troską…\r\nWróci Bóg, co przemoc wzięła!\r\nW sprawiedliwość wierzmy boską:\r\nJeszcze Polska nie zginęła!\r\n\r\n\r\n\r\n\r\n-----\r\nTa lektura, podobnie jak tysiące innych, dostępna jest na stronie wolnelektury.pl.\r\nWersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/katechizm-polskiego-dziecka-do-polskiego-chlopiecia.\r\n\r\nUtwór opracowany został w ramach projektu Wolne Lektury przez fundację Wolne Lektury.\r\n\r\nWszystkie zasoby Wolnych Lektur możesz swobodnie wykorzystywać, publikować i rozpowszechniać pod warunkiem zachowania warunków licencji i zgodnie z Zasadami wykorzystania Wolnych Lektur.\r\nTen utwór jest w domenie publicznej.\r\nWszystkie materiały dodatkowe (przypisy, motywy literackie) są udostępnione na Licencji Wolnej Sztuki 1.3: https://artlibre.org/licence/lal/pl/\r\nFundacja Wolne Lektury zastrzega sobie prawa do wydania krytycznego zgodnie z art. Art.99(2) Ustawy o prawach autorskich i prawach pokrewnych.\r\nWykorzystując zasoby z Wolnych Lektur, należy pamiętać o zapisach licencji oraz zasadach, które spisaliśmy w Zasadach wykorzystania Wolnych Lektur: https://wolnelektury.pl/info/zasady-wykorzystania/\r\nZapoznaj się z nimi, zanim udostępnisz dalej nasze książki.\r\n\r\nTekst opracowany na podstawie: Władysław Bełza, Katechizm polskiego dziecka, Drukarnia Zakładu Narodowego im. Ossolińskich, Lwów 1912\r\n\r\nWydawca: Fundacja Nowoczesna Polska\r\n\r\nPublikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez Bibliotekę Narodową z egzemplarza pochodzącego ze zbiorów BN.\r\n\r\nOpracowanie redakcyjne i przypisy: Marta Niedziałkowska, Aleksandra Sekuła, Weronika Trzeciak.\r\n",
    "short_description": null,
    "summary": null,
    "characters": null,
    "test_questions": null,
    "motifs": null
}