{
    "slug": "kopyt-sale-sale-sale-koce",
    "title": "koce",
    "author": "Szczepan Kopyt",
    "kind": "Liryka",
    "epoch": "Współczesność",
    "genre": "Wiersz",
    "content": "Szczepan Kopyt\r\n\r\nsale sale sale\r\nkoce \r\n\r\n\r\n\r\n\r\n\r\n1\r\n\r\ngdyby po podłodze walały się jakieś zwykłe śmieci ciuchy\r\nkondomy skrawki papieru toaletowego drobne struny resztki\r\njedzenia opał farby kurz i koci piasek można by powiedzieć że\r\nmieszkanie jest syfiaste jeśli jednak dodamy parę drobinek ze\r\nsklepu z designem zupełnie absurdalną wyciskarkę do cytryn\r\nstarcka chińską wazę za dwadzieścia kawałków status mieszkania\r\nbrzmi artystyczny nieład odrobina nonszalancji młodzieżowa\r\ndezynwoltura\r\n\r\nnie możesz usynowić kota zrozum społeczeństwo jest siecią\r\nwzajemnego napięcia i nienawiści jej kody są uniwersalne\r\nw obrębie struktury mówiąc struktura wybałuszaj gały\r\ntak\r\n\r\ngdyby podłoga wyłożona była linoleum i gdyby linoleum było\r\ndrogie byłoby ok ale nie jest\r\n\r\nprzemów do niego mów językiem jego penisa pokochaj go mów\r\ndo niego dialektem delirycznych monologów millera jedząc\r\njakieś długie przedmioty pomyśl że kroisz go na kawałki wyobraź\r\nsobie wyspę na której ty i on oddajecie się przymusowi rozrywki\r\nwyobraź sobie palmy kokosowe nie umiesz\r\n\r\ngdyby koce umiały mówić nie miałyby na to siły koce okrywające\r\nchińskie robotnice magazyny koców w domach dziecka\r\ni placówkach wychowawczych koce na wojnie koce na mount\r\neverest koce w tramwajach koce na podłodze w ministerstwie\r\none wchłaniają\r\n\r\n\r\n\r\n2\r\n\r\nmarks i feuerbach nie są krytykami religii ale krytykami teizmu\r\n\r\nw tym sensie rozszerzenie pojęcia alienacji religijnej na jej różne\r\nziemskie podstawy jest wybrakowane od początku oto dlaczego\r\nalienacja religijna nie jest fetyszem który można obrać z sacrum\r\nale spoiwem społecznym takim którego nie można odrzucić nie\r\nodrzucając społeczeństwa jako społeczeństwa\r\n\r\ndotychczasowe nieteistyczne społeczeństwa także alienują nie za\r\nsprawą sposobu produkcji ale za sprawą rytuału reprodukcji nie\r\nma żadnej jasnej strony żadnej wiedzy którą można podejrzeć nie\r\nfetyszyzując\r\n\r\nto fetyszyzm jest pojęciem jakie musi stać w centrum walka klas\r\nto walka o świadomość fetyszu jako podstawy kultury\r\n\r\npod makijażem fetyszu ukrywa się pustka to jest wiedza radosna\r\n\r\n\r\n\r\n\r\n-----\r\nTa lektura, podobnie jak tysiące innych, dostępna jest na stronie wolnelektury.pl.\r\nWersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/kopyt-sale-sale-sale-koce.\r\n\r\nUtwór opracowany został w ramach projektu Wolne Lektury przez fundację Wolne Lektury.\r\n\r\nWszystkie zasoby Wolnych Lektur możesz swobodnie wykorzystywać, publikować i rozpowszechniać pod warunkiem zachowania warunków licencji i zgodnie z Zasadami wykorzystania Wolnych Lektur.\r\nTen utwór jest udostępniony na licencji Licencja Wolnej Sztuki 1.3: http://artlibre.org/licence/lal/pl/\r\nWszystkie materiały dodatkowe (przypisy, motywy literackie) są udostępnione na Licencji Wolnej Sztuki 1.3: https://artlibre.org/licence/lal/pl/\r\nFundacja Wolne Lektury zastrzega sobie prawa do wydania krytycznego zgodnie z art. Art.99(2) Ustawy o prawach autorskich i prawach pokrewnych.\r\nWykorzystując zasoby z Wolnych Lektur, należy pamiętać o zapisach licencji oraz zasadach, które spisaliśmy w Zasadach wykorzystania Wolnych Lektur: https://wolnelektury.pl/info/zasady-wykorzystania/\r\nZapoznaj się z nimi, zanim udostępnisz dalej nasze książki.\r\n\r\nTekst opracowany na podstawie: Szczepan Kopyt, Sale sale sale, Wydawnictwo Wojewódzkiej Biblioteki Publicznej i Centrum Animacji Kultury w Poznaniu, Poznań 2009.\r\n\r\nWydawca: Fundacja Nowoczesna Polska\r\n\r\nPublikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez fundację Nowoczesna Polska z egzemplarza pochodzącego ze zbiorów autora. Dofinansowano ze środków Ministra Kultury i Dziedzictwa Narodowego.\r\n\r\nOpracowanie redakcyjne i przypisy: Paulina Choromańska, Aleksandra Kopeć, Paweł Kozioł, Jan Szejko.\r\n",
    "can_summarize": false,
    "short_description": null,
    "summary": null,
    "characters": null,
    "test_questions": null,
    "motifs": null
}