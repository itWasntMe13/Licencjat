{
    "slug": "grossek-korycka-obronca",
    "title": "Obrońca",
    "author": "Maria Grossek-Korycka",
    "kind": "Liryka",
    "epoch": "Modernizm",
    "genre": "Wiersz",
    "content": "Maria Grossek-Korycka\r\n\r\nObrońca\r\n\r\n\r\n\r\nByłam jeszcze tak młoda — a miałam umierać:\r\nUszy me nie słyszały żadnego już dźwięku,\r\nOczy nic nie widziały — bezwład siadł na ręku —\r\nA przy mnie stał kościotrup, co miał mię zabierać.\r\n\r\nJa zaś tak go błagałam: «O, Widmo potężne,\r\nWiesz przecie, nie ze strachu przed ciemną mogiłą,\r\nNi z żalu za tym życiem, co mnie zadręczyło,\r\nJeszcze zmaga się z tobą serce moje mężne —\r\n\r\nTylko mu żal, że pójdzie wraz z nim do mogiły\r\nSkarb! — gniazda diamentów, przez ogień natury\r\nWtopione przy stworzeniu w piersi mych marmury\r\nSkąd ich wyłamać czasu nie miałam ni siły.\r\n\r\nW serca mego misternej pozłacanej klatce\r\nTrzepocą się do lotu libelle i ptaszki,\r\nMotyle o skrzydełkach pstrych jak adamaszki\r\nI kolibry się trzepią w złotej serca siatce…\r\n\r\nW sercu mym ogród kwitnie… złociste żonkile,\r\nKamelia rubinowa, orchidia pachnąca…\r\nWszystko to rwie się ze mnie na wiater, do słońca,\r\nI te cudne istoty umrąż w mej mogile?!\r\n\r\nSerce — ta mała lampka gliniana i krucha\r\nZamyka w sobie płomień, iskrą zapalony,\r\nKtóra w pierś mi strzeliła od słońca korony —\r\nI w moim grobie zgaśnie rzadki ogień ducha?\r\n\r\nWszak jestem twą własnością! — czy później czy wcześniej\r\nWeźmiesz mię — lecz poczekaj! — daj mi czasu tyle,\r\nBym wyzwoliła kwiaty, libelle, motyle,\r\nBrylanty, ogień… Daj mi wyśpiewać me pieśni!…\r\n\r\nWrócisz zabrać mię wtedy, gdy pierś będzie pusta,\r\nGdy wszystko, co w niej żywe, odejdzie do świata!»\r\n— A Śmierć tylko jak zima dęła lodowata\r\nW pierś mą na płomień życia, gasząc go przez usta.\r\n\r\nWtem błysła postać, niby z obrazów kościelnych,\r\nMuza wzniósłszy oburącz dwa ogniste miecze\r\nW obronie piersi mojej: «Precz! — do śmierci rzecze —\r\nNie masz prawa dotykać rzeczy nieśmiertelnych».\r\n\r\n\r\n\r\n\r\n-----\r\nTa lektura, podobnie jak tysiące innych, dostępna jest na stronie wolnelektury.pl.\r\nWersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/grossek-korycka-obronca/.\r\n\r\nUtwór opracowany został w ramach projektu Wolne Lektury przez fundację Wolne Lektury.\r\n\r\nWszystkie zasoby Wolnych Lektur możesz swobodnie wykorzystywać, publikować i rozpowszechniać pod warunkiem zachowania warunków licencji i zgodnie z Zasadami wykorzystania Wolnych Lektur.\r\nTen utwór jest w domenie publicznej.\r\nWszystkie materiały dodatkowe (przypisy, motywy literackie) są udostępnione na Licencji Wolnej Sztuki 1.3: https://artlibre.org/licence/lal/pl/\r\nFundacja Wolne Lektury zastrzega sobie prawa do wydania krytycznego zgodnie z art. Art.99(2) Ustawy o prawach autorskich i prawach pokrewnych.\r\nWykorzystując zasoby z Wolnych Lektur, należy pamiętać o zapisach licencji oraz zasadach, które spisaliśmy w Zasadach wykorzystania Wolnych Lektur: https://wolnelektury.pl/info/zasady-wykorzystania/\r\nZapoznaj się z nimi, zanim udostępnisz dalej nasze książki.\r\n\r\nTekst opracowany na podstawie: Młoda Polska. Wybór poezyj, oprac. Tadeusz Boy-Żeleński, wyd. drugie, Wydawnictwo Zakładu Narodowego imienia Ossolińskich, Wrocław 1947.\r\n\r\nWydawca: Fundacja Nowoczesna Polska\r\n\r\nPublikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez fundację Nowoczesna Polska z egzemplarza pochodzącego ze zbiorów Łukasza Jachowicza. Dofinansowano ze środków Ministra Kultury i Dziedzictwa Narodowego.\r\n\r\nOpracowanie redakcyjne i przypisy: Tadeusz Boy-Żeleński, Wojciech Kotwica, Maria Kulis, Emanuel Modrzejewski, Aneta Rawska, Aleksandra Sekuła.\r\n",
    "short_description": null,
    "summary": null,
    "characters": null,
    "test_questions": null,
    "motifs": null
}