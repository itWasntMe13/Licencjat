{
    "slug": "przerwa-tetmajer-nimfy",
    "title": "Nimfy",
    "author": "Kazimierz Przerwa-Tetmajer",
    "kind": "Liryka",
    "epoch": "Modernizm",
    "genre": "Wiersz",
    "content": "Kazimierz Przerwa-Tetmajer\r\n\r\nNimfy\r\n\r\n\r\n\r\nPod księżyca złotawym, zimnym seledynem,\r\nw poblasku ciemno-mgliste morze bezwybrzeżne,\r\nmgieł lotnych pląsające stada złotopierzne\r\ni tygrysie gwiazd oczy na pustkowiu siném.\r\n\r\nZ krągłą puszystą czarą, z długim liści klinem\r\nz głębin się wydobyły na fale bezmierzne\r\nogromne jakieś kwiaty i żółtawo-śnieżne\r\nlśnią w księżycu swych liści zimnym pergaminem.\r\n\r\nBlade, milczące nimfy głowę długoruną\r\nna liściach kwiatów kładą i w niebiosach oczy\r\nutkwiwszy, nieruchome leżą na wód fali —\r\n\r\na kędyś błyszczą chłodnym, twardym blaskiem stali\r\noczy morskich potworów wśród wodnych roztoczy\r\ni jak gwiazdy po ciemnej topieli się suną.\r\n\r\n\r\n\r\n\r\n-----\r\nTa lektura, podobnie jak tysiące innych, dostępna jest na stronie wolnelektury.pl.\r\nWersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/przerwa-tetmajer-nimfy.\r\n\r\nUtwór opracowany został w ramach projektu Wolne Lektury przez fundację Wolne Lektury.\r\n\r\nWszystkie zasoby Wolnych Lektur możesz swobodnie wykorzystywać, publikować i rozpowszechniać pod warunkiem zachowania warunków licencji i zgodnie z Zasadami wykorzystania Wolnych Lektur.\r\nTen utwór jest w domenie publicznej.\r\nWszystkie materiały dodatkowe (przypisy, motywy literackie) są udostępnione na Licencji Wolnej Sztuki 1.3: https://artlibre.org/licence/lal/pl/\r\nFundacja Wolne Lektury zastrzega sobie prawa do wydania krytycznego zgodnie z art. Art.99(2) Ustawy o prawach autorskich i prawach pokrewnych.\r\nWykorzystując zasoby z Wolnych Lektur, należy pamiętać o zapisach licencji oraz zasadach, które spisaliśmy w Zasadach wykorzystania Wolnych Lektur: https://wolnelektury.pl/info/zasady-wykorzystania/\r\nZapoznaj się z nimi, zanim udostępnisz dalej nasze książki.\r\n\r\nTekst opracowany na podstawie: Kazimierz Przerwa-Tetmajer, Wybór poezji, nakł. Gebethnera i Wolffa, Warszawa-Kraków 1897\r\n\r\nWydawca: Fundacja Nowoczesna Polska\r\n\r\nPublikacja zrealizowana w ramach projektu Wolne Lektury (http://wolnelektury.pl). Reprodukcja cyfrowa wykonana przez Bibliotekę Narodową z egzemplarza pochodzącego ze zbiorów BN.\r\n\r\nOpracowanie redakcyjne i przypisy: Paweł Kozioł, Marta Niedziałkowska, Maria Ługowska.\r\n",
    "can_summarize": true
}