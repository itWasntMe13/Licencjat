{
    "slug": "lesmian-kon",
    "title": "Koń",
    "author": "Bolesław Leśmian",
    "kind": "Liryka",
    "epoch": "Modernizm",
    "genre": "Wiersz",
    "content": "Bolesław Leśmian\r\n\r\nŁąka\r\nW zwiewnych nurtach kostrzewy\r\nKoń\r\n\r\n\r\n\r\n    Koniu krzywy, koniu siwy,\r\n    Ozdobiony łachem grzywy,\r\nKocham zawiew zmydlonych twym potem rzemieni\r\nI oddech, juchą parnej dymiący zieleni.\r\n\r\n    Łeb kościaty, ale krewki,\r\n    Z wargą miękką, jak pierś dziewki,\r\nPrzewieś mi poprzez ramię w rzewną bezrobotę,\r\nBym twarzą prężnej szyi wyczuwał ciągotę.\r\n\r\n    Koniu smutny aż do śmierci\r\n    Z białą pręgą lejc na szerci,\r\nZaprzyjaźnij się ze mną, jak to czynisz z wołem,\r\nWejdź do mojej chałupy, siądź razem za stołem.\r\n\r\n    Dam ci wody z mego dzbana,\r\n    Dam ci cukru, dam ci siana,\r\nDam bryłę szczerej soli, gleń świeżego chleba\r\nI przez okno otwarte przychylę ci nieba.\r\n\r\n    Nie sęp oczu brwi sitowiem,\r\n    Powiem tobie, wszystko powiem!\r\nA gdy noc już nastanie, pozamykam dźwierze\r\nI wspólnie odmówimy wieczorne pacierze.\r\n\r\n\r\n\r\n\r\n-----\r\nTa lektura, podobnie jak tysiące innych, dostępna jest na stronie wolnelektury.pl.\r\nWersja lektury w opracowaniu merytorycznym i krytycznym (przypisy i motywy) dostępna jest na stronie http://wolnelektury.pl/katalog/lektura/lesmian-kon/.\r\n\r\nUtwór opracowany został w ramach projektu Wolne Lektury przez fundację Wolne Lektury.\r\n\r\nWszystkie zasoby Wolnych Lektur możesz swobodnie wykorzystywać, publikować i rozpowszechniać pod warunkiem zachowania warunków licencji i zgodnie z Zasadami wykorzystania Wolnych Lektur.\r\nTen utwór jest w domenie publicznej.\r\nWszystkie materiały dodatkowe (przypisy, motywy literackie) są udostępnione na Licencji Wolnej Sztuki 1.3: https://artlibre.org/licence/lal/pl/\r\nFundacja Wolne Lektury zastrzega sobie prawa do wydania krytycznego zgodnie z art. Art.99(2) Ustawy o prawach autorskich i prawach pokrewnych.\r\nWykorzystując zasoby z Wolnych Lektur, należy pamiętać o zapisach licencji oraz zasadach, które spisaliśmy w Zasadach wykorzystania Wolnych Lektur: https://wolnelektury.pl/info/zasady-wykorzystania/\r\nZapoznaj się z nimi, zanim udostępnisz dalej nasze książki.\r\n\r\nTekst opracowany na podstawie: Bolesław Leśmian, Łąka, wyd. J. Mortkowicz, Warszawa, 1920\r\n\r\nWydawca: Fundacja Wolne Lektury\r\n\r\nPublikacja zrealizowana w ramach biblioteki Wolne Lektury (wolnelektury.pl). Dofinansowano ze środków Ministra Kultury i Dziedzictwa Narodowego pochodzących z Funduszu Promocji Kultury – państwowego funduszu celowego.\r\n\r\nOpracowanie redakcyjne i przypisy: Paulina Choromańska, Marianna Czabator, Damian Kostrzewa, Martyna Sawicka.\r\n",
    "can_summarize": true
}